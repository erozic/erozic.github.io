---
layout: page_hr
title: O meni
id: about_hr
permalink: /hr/about/
---
<img src="/imgs/me.jpg" style="float:right; width:35%; padding:5px 0px 5px 20px">
<p>
Zdravo! Moje ime je Eugen (to sam ja na slici desno) i trenutno sam nastavnik elektrotehnike, elektronike, računarstva i drugih stručnih predmeta u <a href="http://www.ss-zrakoplovna-rperesina-vg.skole.hr/" target="_blank">Zrakoplovnoj tehničkoj školi Rudolfa Perešina</a> te stječem pedagoške kompetencije na filozofskom fakultetu Sveučilišta u Zagrebu kako bi postao punopravni i punokrvni školski profesor po zanimanju.
<br>
Kratki pregled mog dosadašnjeg života je da sam završio preddiplomski studij računarstva i diplomski studij informacijske i komunikacijske tehnologije (ICT) na FER-u te integrirani preddiplomski i diplomski studij istraživačke fizike na PMF-u u Zagrebu. Nakon studija fizike proveo sam godinu i pol dana na doktorskom studiju biofizike na UCL-u u Londonu kojeg sam prekinuo prije završetka te se vratio u Zagreb kako bi ostvario ono što sam osjećao, i dalje osjećam, kao svoj poziv. No, tijekom te godine i pol dana ostvario sam određene zanimljive rezultate kojima se i dalje pomalo bavim te koje se nadam pretočiti u znanstvene članke i doktorat u nekoj bližoj budućnosti. Slično vrijedi i za ono čime sam se bavio u diplomskom radu iz fizike. Više o mojem bavljenju znanošću može se saznati na podstranici <a href="/hr/research/">istraživanja</a>.
<br>
Osim pedagogije i znanosti imam brojne interese i zanimacije. Među njima se u intelektualnoj sferi ističu politika i filozofija, u umjetničkoj sferi glazba, a u području sporta i hobija općenito zadnjih godinu-dvije najviše sam bio okupiran alpinističkim penjanjem i turnirskim pokerom.
<br>
Više o mojim kvalifikacijama, raznom radnom i volonterskom iskustvu te meni osobno može se saznati iz mojeg životopisa (poveznica lijevo). Za one kojima se sviđa dizajn životopisa, pripremio sam dokumentirani predložak kojega bi prosječan LaTeX korisnik trebao moći relativno lako prilagoditi svojim potrebama.
</p>

<h4>O web stranici</h4>
<p>
Ovu web stranicu poslužuje <a href="https://pages.github.com/" target="_blank">Github Pages</a>, a izrađena je pomoću <a href="https://jekyllrb.com/docs/home/" target="_blank">Jekyll</a> generatora statičkih stranica. Dizajn je u potpunosti moj, kod stranice nalazi se na odgovarajućem <a href="https://github.com/erozic/erozic.github.io" target="_blank">Github repozitoriju</a> i oboje je svakome slobodno dostupno i dozvoljeno koristiti kako god želi :)
</p>
</p>
