---
layout: page_hr
title: O meni
id: o_meni
permalink: /hr/about/
header: true
menu:
  Životopis:
    link: [/files/CV_full_hrv.pdf, file]
    <span id="LaTeX">L<sup>a</sup>T<sub>e</sub>X</span> CV predložak: [/files/CV_template.zip, file]
---
<img src="/imgs/me.jpg" style="float:right; width:175px; padding:5px 0px 5px 20px">
Zdravo!  
Moje ime je Eugen, po zvanju sam fizičar i inženjer IKT (čitaj: računalstva), a po zanimanju i pozivu nastavnik, odnosno učitelj. Idealno se zamišljam kao nastavnik fizike u gimnaziji, jer mislim i osjećam da to najviše odgovara mojim sposobnostima, znanju i interesima, ali sam privremeno nezaposlen da bi se, između ostalog, još malo bavio znanošću.  
Za preživljavanje trenutno nudim instrukcije (iz fizike, matematike, informatike i svega srodnoga) onima koji ih trebaju. Ako ste Vi (ili vaše dijete) među njima, slobodno mi se javite e-mailom.

Kratki pregled mog akademskog života je da sam završio preddiplomski studij računalstva i diplomski studij informacijske i komunikacijske tehnologije (ICT) na FER-u te integrirani preddiplomski i diplomski studij istraživačke fizike na PMF-u u Zagrebu. Nakon studija proveo sam godinu i pol dana na doktorskom studiju biofizike na UCL-u u Londonu, ali sam ga prekinuo prije završetka te se vratio u Zagreb kako bi ostvario ono što sam osjećao, i dalje osjećam, kao svoj poziv.  
Nakon povratka iz Londona zaposlio sam se u školstvu te stekao pedagoške kompetencije i nastavničko zvanje polaganjem stručnog ispita 2020. godine. Od onda sam više-manje stalno zaposlen u školstvu, uz kraće ekskurzije u znanost s kojom još uvijek imam neku labavu vezu.  
Među mnogim ostalim stvarima koje me interesiraju i kojima sam se kroz život bavio trenutno najistaknutije mjesto zauzimaju politička filozofija te povijest i filozofija znanosti i obrazovanja, u intelektualnoj sferi, u umjetničkoj sferi gotovo isključivo glazba (u raznim pasivnim i aktivnim oblicima), a u području sporta i rekreacije penjanje i planinarenje te karting i F1.

Više (informacija, mišljenja, korisnih materijala, ...) o pojedinim bitnim aspektima mojeg života može se pronaći u njima posvećenim podstranicama (poveznice na vrhu stranice), a više i detaljnije o mojem obrazovnom putu, raznom radnom i volonterskom iskustvu te meni osobno može se saznati iz mojeg [životopisa](/files/CV_full_hrv.pdf){: target="_blank"}.  
Za one kojima se sviđa dizajn životopisa, pripremio sam dokumentirani [predložak](/files/CV_template.zip){: target="_blank"} kojega bi prosječan LaTeX korisnik trebao moći relativno lako prilagoditi svojim potrebama.

#### O web stranici

Ovu web stranicu poslužuje [Github Pages](https://pages.github.com/){: target="_blank"}, a izrađena je pomoću [Jekyll](https://jekyllrb.com/docs/home/){: target="_blank"} generatora statičkih stranica. Dizajn je u potpunosti moj, kod stranice nalazi se na odgovarajućem [Github repozitoriju](https://github.com/erozic/erozic.github.io){: target="_blank"} i oboje je svakome slobodno dostupno i dozvoljeno koristiti kako god želi :)
