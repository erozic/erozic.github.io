---
layout: page_hr
title: O meni
id: o_meni
permalink: /hr/about/
---
<img src="/imgs/me.jpg" style="float:right; width:30%; padding:5px 0px 5px 20px">
<p>
Zdravo! Moje ime je Eugen (to sam ja na slici desno), po zvanju sam fizičar i inženjer računarstva (dozvoljavam si tu sitnu nepreciznost), a po pozivu i struci nastavnik, odnosno školski profesor. Idealno se zamišljam kao nastavnik fizike u gimnaziji jer mislim i osjećam da to najviše odgovara mojim sposobnostima, znanju i interesima.
<br>
Kratki pregled mog dosadašnjeg života je da sam završio preddiplomski studij računarstva i diplomski studij informacijske i komunikacijske tehnologije (ICT) na FER-u te integrirani preddiplomski i diplomski studij istraživačke fizike na PMF-u u Zagrebu. Za to mi je trebalo 9 godina nakon čega sam proveo godinu i pol dana na doktorskom studiju biofizike na UCL-u u Londonu kojeg sam prekinuo prije završetka te se vratio u Zagreb kako bi ostvario ono što sam osjećao, i dalje osjećam, kao svoj poziv. Tijekom te godine i pol dana bavio sam se računalnim modelima i simulacijama bioloških sustava pa ostvario i određene zanimljive rezultate kojima se i dalje pomalo bavim te koje se nadam pretočiti u znanstvene članke i doktorat iz bioinformatike u nekoj bližoj budućnosti. Više o mojem bavljenju znanošću može se saznati na podstranici <a href="/hr/science/">znanost</a>.
<br>
Nakon povratka iz Londona zaposlio sam se u školstvu te tijekom 2 godine rada u <a href="http://ss-zrakoplovna-rperesina-vg.skole.hr/">Zrakoplovnoj tehničkoj školi Rudolfa Perešina</a> stekao pedagoške kompetencije na Filozofskom fakultetu Sveučilišta u Zagrebu te nastavničko zvanje polaganjem državnog stručnog ispita. Trenutno tražim posao nastavnika fizike na srednjoškolskoj razini (idealno u gimnaziji), a više informacija o mojem pedagoškom radu i iskustvu može se saznati na podstranici <a href="/hr/teaching/">nastava</a> i u mojem životopisu.
<br>
Među mnogim ostalim (neprofesionalnim) stvarima koje me interesiraju i kojima sam se kroz život bavio (trenutno) najistaknutije mjesto zauzimaju politika i filozofija u intelektualnoj sferi, u umjetničkoj sferi gotovo isključivo glazba (u raznim pasivnim i aktivnim oblicima), a u području sporta penjanje/alpinizam i turnirski poker.
<br>
Više o mojim kvalifikacijama, raznom radnom i volonterskom iskustvu te meni osobno može se saznati iz mojeg životopisa (poveznica lijevo). Za one kojima se sviđa dizajn životopisa, pripremio sam dokumentirani predložak kojega bi prosječan LaTeX korisnik trebao moći relativno lako prilagoditi svojim potrebama.
</p>

<h4>O web stranici</h4>
<p>
Ovu web stranicu poslužuje <a href="https://pages.github.com/" target="_blank">Github Pages</a>, a izrađena je pomoću <a href="https://jekyllrb.com/docs/home/" target="_blank">Jekyll</a> generatora statičkih stranica. Dizajn je u potpunosti moj, kod stranice nalazi se na odgovarajućem <a href="https://github.com/erozic/erozic.github.io" target="_blank">Github repozitoriju</a> i oboje je svakome slobodno dostupno i dozvoljeno koristiti kako god želi :)
</p>
</p>
